\section{\eng{Bagya Sooktam}}
प्रा॒तर॒ग्निं प्रा॒तरिन्द्रꣳ॑ हवामहे । प्रा॒तर् मि॒त्रा वरु॑णा प्रा॒त र॒श्विना᳚ ।\\
प्रा॒तर् भगं॑ पू॒षणं॒ ब्रह्म॑ण॒स्पतिं᳚ । प्रा॒तस्सोम॑ मु॒त रु॒द्रꣳ हु॑वेम ॥\\
प्रा॒त॒र्जितं॒ भग॑मु॒ग्रꣳ हु॑वेम । व॒यं पु॒त्र मदि॑ ते॒र्यो वि॑ध॒र्त्ता ।\\
आ॒द् ध्रश् चि॒द्यं मन्य॑मानस् तु॒रश् चि॑त् । राजा॑ चि॒द्यं भगं॑ भ॒क्षीत्याह॑ ॥\\
भग॒ प्रणे॑त॒र् भग॒ सत्य॑राधः । भगे॒मां धिय॒ मुद॑ व॒दद॑न्नः ।\\
भग॒ प्रणो॑ जनय॒गो भि॒रश्वैः᳚ । भग॒ प्रनृ भि॑र् नृ॒वन्त॑स् स्याम ॥\\
उ॒तेदानीं॒ भग॑वन्तस् स्याम । उ॒त प्रपि॒त्व उ॒त मद्ध्ये॒ अन्नां᳚ ।\\
उ॒तो दि॑ता मघव॒न्थ् सूर्य॑स्य । व॒यं दे॒वानाꣳ॑ सुम॒तौ स्या॑म ॥\\
भग॑ ए॒व भग॑वाꣳ अस्तु रेवाः । तेन॑ व॒यं भग॑वन्तस् स्याम ।\\
तन्त्वा॑ भग॒ सर्व॒ इज्जो॑ हवीमि । स नो॑ भग पुरए॒ता भ॑वे॒ह ॥\\
सम॑द् ध्व॒रायो॒ षसो॑ नमन्त । द॒धि॒क् रावे॑ व॒शुच॑ये प॒दाय॑ ।\\
अ॒र्वा॒ची॒नंँ व॑सु॒ विदं॒ भग॑न्नः । रथ॑ मि॒वाश्वा॑ वा॒जिन॒ आ व॑हन्तु ॥\\
अश्वा॑ वती॒र् गोम॑तीर् न उ॒षासः॑ । वी॒र व॑ती॒स् सद॑ मुच्छन्तु भ॒द्राः ।\\
घृ॒तं दुहा॑ना वि॒श्वतः॒ प्रपी॑नाः ।\\
यू॒यं पा॑त स्व॒स्तिभि॒स् सदा॑ नः ॥\\
