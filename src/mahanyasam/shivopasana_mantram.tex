\section{\eng{Shivopasana Mantram}}
निध॑नपतये॒ नमः । निध॑नपतान्तिकाय॒ नमः ।\\
ऊर्ध्वाय॒ नमः । ऊर्ध्वलिङ्गाय॒ नमः ।\\
हिरण्याय॒ नमः । हिरण्यलिङ्गाय॒ नमः ।\\
सुवर्णाय॒ नमः । सुवर्णलिङ्गाय॒ नमः ।\\
दिव्याय॒ नमः । दिव्यलिङ्गाय॒ नमः ।\\
भवाय॒ नमः । भवलिङ्गाय॒ नमः ।\\
शर्वाय॒ नमः । शर्वलिङ्गाय॒ नमः ।\\
शिवाय॒ नमः । शिवलिङ्गाय॒ नमः ।\\
ज्वलाय॒ नमः । ज्वललिङ्गाय॒ नमः ।\\
आत्माय॒ नमः । आत्मलिङ्गाय॒ नमः ।\\
परमाय॒ नमः । परमलिङ्गाय॒ नमः ।\\
एतत्  सोमस्य॑ सूर् यस्य॒ सर्व\\
लिङ्ग॑ꣳस्था प॒य॒ति॒ पाणि मन्त्रं॑ पवि॒त्रम् ॥ १॥\\
\\
स॒द्योजा॒तं प्र॑पद्या॒मि॒\\
स॒द्योजा॒ताय॒ वै नमो॒ नमः॑ ।\\
भ॒वे भ॑वे॒ नाति॑भवे भवस्व॒ माम् ।\\
भ॒वोद्भ॑वाय॒ नमः ॥ १॥\\
\\
वा॒म॒दे॒वाय॒ नमो᳚ ज्ये॒ष्ठाय॒ नमः॑\\
श्रे॒ष्ठाय॒ नमो॑ रु॒द्राय॒ नमः॒\\
काला॑य नमः॒ कल॑ विकरणाय॒ नमो॒\\
बल॑ विकरणाय॒ नमो॒\\
बला॑य॒ नमो॒ बल॑प्रमथनाय॒ नमः॒\\
सर्व॑ भूत दमनाय॒ नमो॑ म॒नोन्म॑नाय॒ नमः॒ ॥ १॥\\
\\
अ॒घोरे᳚भ्योऽथ॒ घोरे᳚भ्यो॒ घोर॒घोर॑तरेभ्यः ।\\
स॒र्वे᳚तः॑ सर्व॒ शर्वे᳚भ्यो॒ नम॑स्ते अस्तु रु॒द्र रू॑पेभ्यः ॥ १॥\\
\\
तत्पुरु॑षाय वि॒द्महे॑ महादे॒वाय॑ धीमहि ।\\
तन्नो॑ रुद्रः प्रचो॒दया᳚त् ॥ १॥\\
\\
ईशानः सर्व॑ विद्या॒ना॒ मीश्वरः सर्व॑भूता॒नां॒\\
ब्रह्माधि॑पति॒र्ब्रह्म॒णोऽधि॑पति॒\\
र्ब्रह्मा॑ शि॒वो मे॑ अस्तु सदाशि॒वोम् ॥ १॥\\
\\
नमो हिरण्यबाहवे हिरण्यवर्णाय\\
हिरण्यरूपाय हिरण्यपतये ।\\
अम्बिकापतय उमापतये पशुपतये॑ नमो॒ नमः ॥ १॥\\
\\
ऋ॒तꣳ स॒त्यं प॑रं ब्र॒ह्म॒ पु॒रुषं॑ कृष्ण॒ पिङ्ग॑लम् ।\\
ऊ॒र्ध्व रे॑तं वि॑रूपा॒क्षं॒ वि॒श्वरू॑पाय॒ वै नमो॒ नमः॑ ॥ १॥\\
\\
सर्वो॒ वै रु॒द्रस्तस्मै॑ रु॒द्राय॒ नमो॑ अस्तु ।\\
पुरु॑षो॒ वै रु॒द्रः सन्म॒हो नमो॒ नमः॑ ।\\
विश्वं॑ भू॒तं भुव॑नं चि॒त्रं ब॑हु॒धा जा॒तं जाय॑मानं च॒ यत् ।\\
सर्वो॒ ह्ये॑ष रु॒द्रस्तस्मै॑ रु॒द्राय॒ नमो॑ अस्तु ॥ १॥\\
\\
कद्रु॒द्राय॒ प्रचे॑तसे मी॒ढुष्ट॑माय॒ तव्य॑से ।\\
वो॒चेम॒ शन्त॑मꣳ हृ॒दे ।\\
सर्वो॒ह्ये॑ष रु॒द्रस्तस्मै॑ रु॒द्राय॒ नमो॑ अस्तु ॥ १॥\\
