\section{\eng{Sri Ram Apaduddharana Stotram - }श्री राम आपदुद्धारण स्तोत्रम्}
आपदामपहर्तारं दातारं सर्वसम्पदाम् ।\\
लोकाभिरामं श्रीरामं भूयो भूयो नमाम्यहम् ॥ 1 ॥\\
\\
आर्तानामार्तिहन्तारं भीतानां भीतिनाशनम् ।\\
द्विषतां कालदण्डं तं रामचन्द्रं नमाम्यहम् ॥ 2 ॥\\
\\
नमः कोदण्डहस्ताय सन्धीकृतशराय च ।\\
खण्डिताखिलदैत्याय रामायापन्निवारिणे ॥ 3 ॥\\
\\
रामाय रामभद्राय रामचन्द्राय वेधसे ।\\
रघुनाथाय नाथाय सीतायाः पतये नमः ॥ 4 ॥\\
\\
अग्रतः पृष्ठतश्चैव पार्श्वतश्च महाबलौ ।\\
आकर्णपूर्णधन्वानौ रक्षेतां रामलक्ष्मणौ ॥ 5 ॥\\
\\
सन्नद्धः कवची खड्गी चापबाणधरो युवा ।\\
गच्छन् ममाग्रतो नित्यं रामः पातु सलक्ष्मणः ॥ 6 ॥\\
\\
अच्युतानन्तगोविन्द नमोच्चारणभेषजात् ।\\
नश्यन्ति सकला रोगाः सत्यं सत्यं वदाम्यहम् ॥ 7 ॥\\
\\
सत्यं सत्यं पुनः सत्यमुद्धृत्य भुजमुच्यते ।\\
वेदाच्छास्त्रं परं नास्ति न देवं केशवात्परम् ॥ 8 ॥\\
\\
शरीरे जर्झरीभूते व्याधिग्रस्ते कलेवरे ।\\
औषधं जाह्नवीतोयं वैद्यो नारायणो हरिः ॥ 9 ॥\\
\\
आलोड्य सर्वशास्त्राणि विचार्य च पुनः पुनः ।\\
इदमेकं सुनिष्पन्नं ध्येयो नारायणो हरिः ॥ 10 ॥\\
